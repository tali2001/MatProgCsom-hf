Általános követelmények:
- Csapat és témaválasztás Március 29-ig. 
- A beadandó GitHubon való megosztása. 
- A GitHub readme részét rendesen írjátok meg! A program megérthető és futtatható legyen a readme alapján! Amennyire lehetséges írjatok le egy példa futtatást a kimenettel együtt. Ha ez nincs rendesen megcsinálva, nem lehet ötös a jegy. 
- A beadandó bemutatása 5-10 percben az utolsó órán. 
- Határidő: 1 héttel a bemutató előtt.  

A következő témák választhatók, de saját témát is hozhattok. Ebben az esetben írjatok egy emailt róla és megbeszéljük. 

1. Dáma program. 

Írjatok egy saját dáma programot. 

Követelmények:
	- Lehessen dámát játszani egy másik emberi játékos ellen
	- Tudja jól a szabályokat, ne lehessen szabálytalanokat lépni
	- Számítógép ellen is lehessen játszani
	- A számítógépnek legyen valamilyen értelmes stratégiája

2. Qr kód generátor

Írjatok egy programot, mely megadott szövegből szabályos qr kódot generál. 
Követelmények:
	- A qr kód generálást magatok írjátok meg, ne használjatok hozzá könyvtárat!!
	- Nem kell a teljes qr-kód szabványt elkészíteni, de használható qr kódot hozzon létre. 
	- A qr kódot képként készítse el a program. 
	- Legyen visszafejtő program is, de a kamerával való beolvasást nem kell megoldani, tehát elég, ha egy qr kódot reprezentáló tömböt visszafejt.

3. Kártya számolás modellezés
Modellezetek egy kártya számolási stratégiát a Black Jack játékhoz. Pl https://en.wikipedia.org/wiki/Card_counting

Követelmények:
	- Lehessen Black Jacket játszani.
	- A program tudjon játszani a számolási stratégia alapján, lehessen látni a játékok lefolyását.
	- Sok játék alapján készítsetek rövid elemzést a hatékonyságról. Hogy függ a hatékonyság a paklik számától?
	

4. Geogebra
Készítsetek egyszerű, Geogebrához hasonló programot. 
Követelmények:
	- Lehessen egyszerű geometriai lépéseket végrehajtani (pont, kör, egyenes, szakasz felvétele, metszéspont kiszámítása stb)
	- Dinamikusan mozgathatóak legyenek a szerkesztések, ha mozgatunk egy pontot, a tőle függő objektumok is mozogjanak.
	- A grafikai részt megéri valamilyen modullal megoldani, pl: http://py5coding.org/

5. Wave function collapse 
A wave function collapse algoritmus alapján készítsetek egy térkép/pálya/valami generátor.
	- Az algoritmus eredeti leírása itt található:https: github.com/mxgmn/WaveFunctionCollapse (Van sok youtube tutorial is.)
	- Magatoktól írjátok meg az algoritmust, ne használjatok modult/más kódját. 
	- Az algoritmus sok része máshogy is csinálható, mint az eredeti leírásban. A cél, hogy jó eredményeket kapjatok, nem az, hogy precízen a leírást kövessétek, úgyhogy szabadon alakítsátok az algoritmust.  

5. Saját ötlet
Követelmények:
	- Legyen benne matek és programozás
	
Egy csomó ötlet van itt: https://www.math.colostate.edu/~adams/teaching/math435spr2017/ProjectIdeas.pdf

Korábbi projektek, ötlet gyanánt:
	- Rubik kocka megoldó.
	- Fekete macska kártyajáték stratégiáinak összehasonlítása.
	- Sudoku megoldók különleges stratégiával.
	- 15-ös tologatós játék.
	- Tic tac toe elemzés.
	


	

